Hei! Olin käynyt projektin Windows Phone-sovelluksen teknisiä kohtia läpi ja törmäsin muutamaan
ryppyyn, joita tulisi silitellä yhdessä kuntoon vaikka ensi perjantain kokouksessa. Ajattelin tässä viestissä 
avata yhtä kohtaa, mihin mietinkin jo ratkaisua.

Viime palaverissa oli puhetta, että kun QR-koodi luetaan puhelimen natiivilla kamerasovelluksella, niin QR-koodin 
sisältämän viestin tulisi ohjata käyttäjä Windows Storeen tai jonnekin muulle sivulle, jos puhelimesta ei löydy
sovellusta. Eli käytännössä jokaisen QR-koodin tulisi sisältää osoite esim.

http://www.windowsphone.com/en-us/store/app/facebook/82a23635-5bd9-df11-a844-00237de2db9e

Jotta linkki toimisi, kyseiseen viestiin ei voida sisällyttää visakysymystä identifioivaa dataa. 
Näin ollen sovelluksen tulisi itse päättää mikä kysymys tietokannasta valitaan.

Yksi ratkaisu voisi olla ns. URI-assosiaatio. QR-koodin viesti voisi olla seuraavanlainen:

QRreaderApp:NaytaKysymys?KysymysID=1

Viestin saatuaan puhelin ehdottaa käyttäjälle sovellusta, joka on rekisteröity kyseiseen assosiaatioon(=QRreaderApp). 
Puhelimeen voi myös olla asennettuna useita sopivia sovelluksia, joista käyttäjän tulee valita yksi. 
Jos sopivaa sovellusta ei löydy, puhelin etsii Storesta.

Toisessa käyttötapauksessa, eli meidän sovelluksessa, edellä mainitusta viestistä voidaan poimia tarvittavat tiedot
siten, että sovellus pyytää tietokannasta koodia vastaavan kysymyksen.

En kuitenkaan pääse testaamaan näitä ominaisuuksia millään tasolla ennen kuin minulla löydetään jostain 
Windows Phone 8-puhelin.

Pistin tähän viitteeksi myös alustavia kuvauksia siitä minkälaista sovelluksen toiminta voisi olla.

Terveisin,

Einari Naukkarinen
+35840 715 8996